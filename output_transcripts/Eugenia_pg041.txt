Sobie zostawiałam ochłapy, na które mi też starczało, Wogóle myśmy mogli nie cierpieć głodu bo Oni [**] mieszkali na wsi i mieli 'jej' pod dostatkiem. Cóż syty głodnemu nie wierzy a Ci zginęli. Własne napoje to herbata z przypalonych łupin jabłecznych, z kwiatu lipowego, czy liści poziomkowych. Chyba z liści poziomkowych była najlepsza. Próbowałam też robić kawę żołędziową z przypalonych żołędzi, ale to była syzyfowa praca bo ich nigdy zemleć ani nawet potłuc w moździerzu nie mogłam. Tak się rozpisałam o tym głodzie ale to był główny problem, który właściwie na mnie spoczywał.