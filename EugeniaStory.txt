*** 1
Może to śmieszny tytuł: „Ja i wojna”, ale zabierając się do spisania tych wspomnień, chciałam przedstawić swoje osobiste odczucia i dzieje mojej najbliższej rodziny w czasie wojny i po jej ukończeniu.
Skład mojej najbliższej rodziny: ja miałam w 39 r. 32 lata. Tulu (mój mąż) 36 lat. Matka męża (Babcia) 70 lat, najstarsza córka Lila 6 lat, syn Oluś 2 lata, Ania urodziła się 11-X-1939 r. Była też dziewczyna – pomoc domowa – Hela. Mieszkaliśmy wtedy w Krzemieńcu na ulicy Objazdowej. Tulu był nauczycielem w Liceum im. T. Czackiego w Krzemieńcu i kierownikiem działu przyrodniczego w „Muzeum Ziemi Krzemienieckiej” Ja wtedy nie uczyłam.
*** 2
W maju w 1939 r. zachorowały dzieci na szkarlatynę — właśćiwnie nie ma niby związku z wojną a jednak. Dzieci ciężko chorowały, a szczególnie Oluś, i wtedy uczyniłam postanowienie, że jeśli dzieci wyzdrowieją, to oddam do kościoła to co mam najcenniejszego — nasze obrączki ślubne. Wybuchła wojna — rząd ogłosił apel o zasilanie skarbu narodowego, więć złożyliśmy w darze te nasze obrączki. Nieraz rozmawialiśmy o tym, że pewnie ktoś je zabrał i uciekł (tysiące ludzi uciekało) za granicę, ale w głębi serca nie żałowałam i nie żałuję tego kroku. Moje dzieci i Polska to jedno. Pamiętam jak nie odstępowaliśmy 
*** 3
od głośnika, gdy Niemcy zajmowali Czechosłowację, gdy spiker żegnał się ze słuchaczami, gdy ostatni raz zagrano hymn czechosłowacki. Płakałam wtedy i zaczęłam sobie zdawać sprawę ze zgrozy zbliżającej się i do nas, do Polski.
1-IX 39 r. ogłoszono mobilizację. Nie będę tutaj wymieniała dokładnych dat, tylko fakty, przeżycia które utrwaliły się w mojej pamięci jak obrazy na trwałej i dokładnej kliszy. W pierwszych dniach września (albo może z końcem sierpnia) wstąpiła do nas matka Tadzika (obecnie mojego zięcia) w drodze z Teremnego na jakieś leczenie i radziła się co robić, czy jechać czy wracać do domu. Poradziłam wracać do domu i tak zrobiła. Tulu dostał podwójną wypłatę za 
*** 4
dwa miesiące, za którą kupiłam trochę żywności jak mąki, cukru, tłuszczu, kaka[o] (tym kakaem długo urozmaicałam  mojej Anusi jedzenie). Złożyłam te zapasy w zamczystym kufrze Babci, dołożyłam do tego dosyć pokażną ilość konfitur i soków jakie zrobiłam w lecie no i czekaliśmy na wojnę — wojnę w Krzemieńcu, na wojnę we naszym domu. Wypadki potoczyły się lawiną, Ludzie przewijali się przez nasz dom i nasze podwórze jak w kalejdoskopie.
Na podwórku pełno aut. Uciekinierzy z zach i środkowej Polski tłumnie uciekali przez Krzemieniec i Zeleszczyki do Rumunii. Nocą trakt wiodący przez Dubieńską Rogatkę (przedmieście Krzemieńca) 
*** 5
wyglądał jak błyszczący wąż – to światło pojazdów, nieprzerwany strumień. Do mieszkania dochodził szum pojazdów. Nikt pewnego pogodnego dnia (prawdopodobnie gdzieś 11 września 1939 r.) nie spodziewał się bombardowania. Uciekinierzy rozeszli się ze zakupami żywnościowymi a na rynku było jej wówczas dostatek (Chłopi już słyszeli o nadciągających wojskach radzieckich i przypuszczali, że gospodarki ich będą skołchozowane, i dlatego wysprzedawali swój dobytek).
Z falą uciekinierów dostała się do Kremieńca dziewczynka około 12 letnia. Była całkiem bez  rodziny — wzięliśmy ją do siebie — było jej na imię Janka. W piękny ten ranek po naradzie z Babcią wysłaliśmy Jankę na rynek po sliwki  
*** 6
na kneble. Tulu poszedł zgłosić czy oddać radio na policję. No i zaczęło się bombardowanie. Samoloty niemieckie zniżyły się nad sam rynek nabity ludźmi i bezpośrednio ostrzeliwały ludność z karabinów maszynowych. Przy tym bombardowano całą, główną ulicę, nawet cmentarz poważnie ucierpiał. Zginęło wtedy wiele osób. Dziewczyna - Janka wskoczyła do najbliższej sieni, w której ze strachu przesiediała prawie do wieczora. Tutu w opuszczonym budynku policyjnym położył się pod oknem i wrócił zdrów i cały. Ja byłam w ciązy z Anią (Ania urodziła się 11-X 39), porwałam na ręce 2 letniego Otusia, Lilę za rączkę i wołając Babcię uciekłam i schroniłam się w tak zwanych „Skałkach Dziewiczych".
*** 7
Było tam wiele osób z pobliskich domów. Babcia zaczęła się kręcić dookoła siebie wbiegła do mieszkania i została w domu. Gdy następnie znaleźliśmy się cali w domu – ja z dziećmi i Tulu zaczęlismy się martwić o Jankę. Tulu poszedł na rynek i jakoś ją odszukał i przyprowadził do domu. Od tego dnia następował alarm za alarmem. My chroniliśmy się w piwnicy, ale w końcu nie reagowaliśmy na syreny i normalnie siedzieliśmy w domu, jedna tylko Lilusia siedziała po całych dniach w piwnicy i zielona ze strachu wszystkich nas do niej ciągnęła. Wreszcie alarmy ustały, między ludźmi rozeszła się wieść, że nadciągają wojska Sowieckie. Koniec 
*** 8
Polski i jak to mówili Ukraińcy „Polska kopnęta” Nastąpił nowy rozbiór Polski – podzielili się Nią, Rosjanie i Niemcy. Płakałam okropnie, ale kręciłam się po domu sprzątając szorując i płacząc. Jeden z uciekinierów Marek — górnik zaczął mię pocieszać, że on jest w gorszej sytuacji bo odcięty od rodziny a tam są już Niemcy, że przecież Świat nas tak nie zostawi. Dowiedzieliśmy się już, że Anglia też wydała wojnę. Czekaliśmy już od 1-IX 39 r. końca wojny, Końca wojny z dnia na dzień. Zaczęły już od pierwszych dni września krążyć przepowiednie, przypuszczenia, że za miesiąc, za 60 dni, za 3 miesiące będzie koniec, że gdzieś tam naród polski i wojsko stawia opór Niemcom i t.d. i t.p. 
*** 9
Zapomniałem napisać, że w czasie przedwojennych ostatnich ferii przebywał u nas Kazik Unold - Hela moja siostra - matka Kazika była na kursie nauczycielskim na Zaolziu. Wpadła do nas z początkiem września i zabrała Kazika i pojechała w myśl rozkazów rządu polskiego do Podlis K/Kowle uczyć. Była to straszna Ukraińska wieś. Niektórzy jej mieszkańcy już we wrześniu rabowali i zabijali uchodżców i żołnierzy polskich. Heli szczęśliwym trafem nic się stało - odbył się nad nią sąd złożony z całej ludności wsi - nie mieli nic przeciwko Niej a przy tym sądowi przewodniczył politruk armii sowieckiej, który był z pochodzenia Polakiem. Hela 
*** 10
została nawet dyrektorką 10-latki.
Słyszałam dużo o armii bolszewickiej i chciałam ją zobaczyć. Ukraińcy wystawili im bramy tryumfalne, witali chlebem i solą. Maszerowali szeroką - (główną ulicą Krzemieńca) Żołnierze niscy, szczupli, zabiedzeni, szli w hełmach które im zakrywały połowę twarzy. Sąsiadki Ukraińki, zamiast się na nich patrzyć — oglądały mię, a mnie łzy dławiły.
Powoli zaczęło się normować życie w Krzemieńcu. Część uciekinierów Polaków powróciło do swoich miejsc do Gubernatorstwa, część szczególnie mężczyźni uciekło za granicę — najwięcej do Rumunii, część została wywieziona na Sybir, a rozbitki 
*** 11
Armii Polskiej dostały się do niewoli rosyjskiej. Część została od razu wymordowana przez Ukraińców. Jednym z takich, który usiłował się przedostać za granicę był Witold Duda - Lolek. Odwiedził nas w Krzemieńcu gdzieś około 15 X-39 r. pożegnał się (był „za Polski” naczelnikiem poczty w Stalowej Woli i porucznikiem rezerwy) i ruszył w kierunku Zdeszczyk. Na granicy został złapany przez Sowietów i wywieziony do obozu karnego do Republiki [Komii]. Jeśli już piszę o Nim to dokończę Jego historię. Dopiero po roku napisał do was z obozu lakoniczną kartkę że jest zdrów. Tyle było o 
*** 12
Nim wieści w czasie wojny. Dopiero po wojnie skontaktowaliśmy się z Nim i dowiedzieli jak ocalał. My po otrzymaniu kartki wyszykowaliśmy paczkę (suchary na jajkach i mleku, czosnek, kwiat lipowy i trochę słoniny) i z wielkim trudem wysłaliśmy ją - jeździłam z nią az do Smygi k/Krzemieńca — Bolszewicy utrudniali nadawanie paczek (Waga przesyłki nie mogła przekroczyć 2kg) Co raz wyznaczali inne punkty i w różnym czasie. Ta paczka podobno uratowała mu życie bo już ginął z głodu. Gdy doszło do porozumienia między Stalinem a Sikorskim — Lotek wstąpił do Armii Andersa. Po drodze ożenił się z Danką  
*** 13
Musiałówną która też była wywieziona na Sybir. Lotek bił się we Włoszech koło Ankony. Wystąpił po wojnie z wojska w charakterze kapitana. Był w Anglii a następnie wyjechał do Argentyny do Barilosze. Ma syna Andrzeja, który już się ożenił i przybraną córeczkę. Teraz chętnie wróciłby do Polski.
Ale wracam do nas. U mnie zbliżał się poród. Podwórze opustoszało z uchodźców. Przygarnięta dziewczyna wyjechała do rodziców. 9-X spadł niespodziewanie śnieg. Ja w obawie, że warzywa 
*** 14
zmarzną w ogrodzie — wybierałam je z pod śniegu i mokre, ciężkie zanosiłam do piwnicy i to może przyspieszyło poród. Około 12 w nocy wysłałam Tula po akuszerkę. Babcia źle się czuła, więc sama rozpaliłam ogień pod kuchnią, postawiłam wodę, przygotowałam [becik] i koszulki. Nim akuszerka umyła ręce — przyszła na świat Anusia. Odważna, mądra dziewczynka. Aż do ryzyka odważna. Była już na dwóch „babskich rejsach” (było ich cztery niewiasty), obecnie jak to piszę płynie tylko z Kryśią na małym jachciku klubowym przez Bałtyk do Zatoki 
*** 15 
Fińskiej. Zawsze się o Nią obawiałam a teraz ogromnie bo poprzedni rejs o mało a nie przepłaciły życiem.
Babcia początkowo zasmuciła się, że to nie chłopczyk, ale po kilku dniach bardzo się Jej Anusia spodobała. Lezałam tylko 3 dni i to dorywczo, bo musiałam sama kąpać i przewijać dziecko - akuszerka nie przychodziła a Babcia się bała.
Po urodzeniu Anusi nastała piękna pogoda. Wtedy to właśnie wpadł do nas brat Tula Lotek. Tulu uczył w dwóch szkołach ukraińskich. Polskie szkoły zostały skasowane. Ja byłam „chadziajką domową”. Utrzymać a właściwie wyżywić rodzinę to była nielada sztuka. Za wszystkim 
*** 16
trzeba było stać w kolejkach a te były olbrzymie, bo do Krzemieńca uciekło z Gubernatorstwa bardzo dużo Zydów. Ja czasem  stawałam o północy aby przynieść 25dkg cukru a najwyżej ½kg, a często wracałam z pustymi rękami. Czasem udawało mi się zdobyć trochę cukierków (bardzo lichych) i wtedy były uczty bo i starsi mogli się napić herbaty „na prekusku”. Cukier był tylko dla dzieci. Za pieczywem kolejki. Przeważnie przynosiłam do domu razowy chleb — my lubimy razowiak ale dzieciom, a szczególnie malutkiej Ani nie smakował.
Za mąką kolejki, za solą kolejki. Materiały tekstytlne polskie zniknęły jak kamfora, część ludzie jeszcze we wrześniu rozkupili a resztę skonfiskowały władze bolszewickie i wywichły. Od czasu do czasu przechodziły transporty z Rosji, ale to były niewiarygodnie liche materiały,  
*** 17
Przeważnie drukowane, oblazłe perkale. Ja kupiłam raz (stałam w olbrzymiej kolejce) kilka metrów – dzieciom Babcia poszyła piżamki a sobie uszyłam sukienkę. Pizamki w pierwszym praniu oblazły a moja sukienka po pierwszej kolejce wyglądała jak szmata. Sukienkę w kolejce mi przy tym rozdarli. Pożyczyłam 1 agrafkę i tak przyszłam do domu. Mydła do prania nie było. Robiłam ług z popiołu i brudniejsze części bielizny namydlałam lekko toaletowym mydłem bo takie od czasu do czasu można było kupić. Bieliznę pościelową brukało się na obie strony. Tulu miał przeważnie jasne typowe koszule z rękawami i to była męka tym praniem – oczywiszcie tradycyjnym sposobem we ballii i praczce.
Za mleko chłopi nie chcieli przyjmować 
*** 18
pieniędzy, oddałam więc z domu płaszcze, buty, firanki bo m leko musiało być dla dzieci. Opał znikł i tak już prawie od poczatku wojny do chwili ucieczki z Krzemieńca paliliśmy tym co przywlekłam z lasu lub ukradłam z okolicznych płotów. W lesie szukałam jak najdłuższych gałęzi, wiązałam grubszą część, zakładałam na ramię i wlekłam do domu. Lewe ramię miałam opuchnięte i obolałe. W okolicach Krzemieńca znajdował się torf ale sprzedawali go tylko Ukraincom albo tym, którzy przy nim pracowali. Poszłam i ja do Sapanowa. Pracowałam dosłownie o chlebie i wodzie. Spałam u chłopa na sianie a wtedy to już było niebezpiecznie bo chłopi szykowali się do mordowania Polaków. Układałam torf w małe stosiki na wymierzonym obszarze.
*** 19
Wieczorem nie mogłam wyprostować krzyzy, a z końców palców szła krew. Mimo wszystko wytrwałam kilkanaście dni i przywiozłam do domu duże furki torfu. To był skarb bo zbliżała się zima a ja już nie miałam siły chodzić do lasu. Ten tof przywiozłam przed samą wojną między ZSRR a Niemcami a za okupacji niemieckiej. Polak po prostu nie miał prawa pójść do lasu bo i od Niemców i od Ukraińców groziła śmierć. Szczęście, że w domu była Babcia, która opiekowała siędziećmi, bo ja stale byłam „na chodzie” to po kolejkach, to za wymianą odzieży na żywność to do lasu po drzewo.
Do chwili wojny z Niemcami baliśmy się ogromnie wywózki na Sybir. Początkowo wywożono rodziny wojskowych, policjantów, służbę leśną, wyższych 
*** 20
urzędników, rodziny podejrzanych a do nich i my należeliśmy, bo brat Tula - Witold był w karnym obozie na Sybirze. Wszyscy Polacy byli „podejrzani” bo nawet uchodźcy z Gubernatorstwa. W obawie przed wywózkę stale trzymałam suchary chlebowe, suchy makaron a Anię karmiłam piersią do półtora roku. Ponieważ Tulu pracował więc ze chrztem było ciężko a zresztą czekaliśmy końca wojny i wtedy chrzest odbędzie się uroczysty w gronie rodziny. Tymczasem końca wojny nie było a Ania rosła, więc jako półtoraroczna dziewczynka na piechotę poszła z Babcią i ze mną do kościoła. Znalomyb nasz p. Werner i Balcia „trzymali” ją do chrztu. Piszę w cudzysłowie „trzymali” bo pamiętam że Ania w długiej 
*** 21
kremowej sukieneczce przerobionej z mojej balowej przedwojennej suknii stała sama na skrzyni w zakrystii. Ania już dobrze wtedy biegała i mówiła. Mimo ciężkich czasów Ania się dobrze chowała. Chodzić zaczęła w dziewiątym miesiącu. Basia się bardzo cieszyła że została chrzestną matką, po drugiej babci (mojej mamie) otrzymała imię które mi się bardzo podoba — Joanna. Ja jak już wspominałam, byłam stale zagoniona, zaaferowana za to Babcia opowiadała dzieciom śliczne bajeczki własnego pomysłu, czytała im, karmiła. Ja im też trochę czytałam szczególnie wierszyki Porazińskiej. Pamiętam że prawie do wszystkich wierszyków 
*** 22
dorabiałam melodie i czytałam je „śpiewająco” i tak potem jak uczyłam to też w pierwszych klasach „śpiewałam”. Lilusia akuratnie zdała przed wojną swój pierwszy egzamin wstępny do 1 kl. szkoły ćwiczeń przy Liceum. Naturalnie ze zdała go dobrze szczególnie jeśli chodzi o barwy. We wrześniu 1939 r. Lila zaczęła chodzić do pierwszej klasy, ale że „Polska Topła” wykładowym j. był język ukraiński a Lila go całkiem nie znała — zresztą przecież spodziewaliśmy się lada dzień końca wojny więc zabraliśmy Lilę. Pamiętam że nauka odbywała się i w niedzielę i to mię też zrażiło i Lila została w domu. Uczyłam ją dorywczo 
*** 23
czytać i pisać nauczyła się prędko, z rachunkami szło ciężej, ale dopiero teraz zdaję sobie sprawę, że Lila była mądrą dziewczynką bo nauczyła się czterech działań w zakresie 20 a potem 100 bez konkretów i tłumaczeń większych. Mały Otuś słuchał bajek i dużo jeździł z Tatem na rowerze. Otuś urodził się już z czarnymi włoskami — ja też byłam brunetką i jak szłam z Otusiem to brali nas wszyscy za Zydów. Dzieci miały zaledwie kilka zabawek. Przed samą wojną Oluś dostał małpkę i z tą małpką uciekaliśmy z Krzemieńca, małpka ta jeszcze na Helenie w Sączu plątała się. Załuję że jej nie zachowałam. Zamiast zabawek dzieci miały dużo książeczek, farb, papieru kredek. Otuś wcześnie zaczął rysować 
*** 24
maleńkich ludzików - całe kartki roiły się od [drawing of stick figure] a ja im śpiewałam

Jestem sobie dziad, dziad
Co ja będę jadł, jadł
Pójdę sobie na ryneczek
Kupię chlebka bocheneczek
Będę jego jadł,jadł
"  "  " .  

Były to najmilsze chwile w tych makabrycznych czasach. Człowiek nie mógł się pogodzić z tym, że wszystko „Topło” jak mówili Ukraińcy. Zdawało mi się, że utrzymam to wszystko jak będzie w domu czysto. Nie wiem skąd mi się brały siły, energia. Zbliżały się pierwsze Wielkanocne święta. Upiekłam trochę ciastek i kupiłam z tajnego uboju cwiartkę świni. Narobiłam kiełbas.  Wypastowałam podłogi wyprałam 
*** 25
chodniki. Były to najwspanialsze święta na cały czas wojny. Był nawet w domu spirytus, który Tulu otrzymał z podziału z Muzeum Ziemi Krzemienieckiej.Za ten spirytus otrzymywałam od chłopów produkty. Tulu spał w osobnym pokoju, koło siebie miał stos książek bo przygotowywał się do lekcji. Ja z dziećmi i Babcią w sypialni. O północy słyszę dźwięki dzwonków u sanek (chociaż to były święta wielkanocne szpa śnieg - święta były w marcu). Był to czas wywózek na Sybir. Ktoś wali od strony podwórza w drzwi. Otwieram w nocnej koszuli a do mieszkania wali się kilku żołnierzy bolszewickich. Jeden stanął przy drzwiach z karabinem a reszta rozeszła się po mieszkaniu. Tulu berat. Zrobili 
*** 26
rewizję przeglądnęli książki. Babcia była jakaś niezdrowa i trzęsła się ze strachu, błagając zółnierzy o życie syna. Następnie .... kazali sobie dać wódki (rozpuściłam sokiem cały nasz zapas spirytusu), podałam resztki mięsa, słoniny, czosnku i cebuli. Wypili, zjedli, mocowali się między sobą i przy tym nabałaganili w całym domu i nad ranem wyjechali. Z trudem doprowadziłam mieszkanie do porządku.

    Sprawa krewnych - Majków.
Napisała do nas z początkiem wojny Gena Majkowa - cioteczna siostra Tula. Napisała, że mąż jej Adam - kierownik szkoły w Małorycie k/Chełmu Lubelskiego zmarł, Ona - (jego żona) została bez środków do życia z trojgiem dzieci. Rada w radę 
*** 27
i napisaliśmy do Niej list aby przyjechała do nas, że jakoś wspólnie będziemy pchać biedę. Mieszkanie mimo wojny miałam czyste, wyfroterowane podłogi, czystą pościel. Przyjęliśmy ją jak swoich do łóżek, do wspólnej kuchni. Po niedługim czasie zorientowałam się, że nas od nich oblazły wszy, i od tej pory prawie całą wojnę wszy i wszy a tu brak mydła, [sody] tak za Bolszewików jak i Niemców. Druga sprawa to wspólne jedzenie. Genia nie chciała zrezygnować z dobrego jedzenia. Dąsała się gdy np. zupy mleczne były pól na pól z wodą, gdy mięso dzieliłam na kilka obiadów. Trzecia sprawa to jej syn najstarszy Tadzik. Chłopiec ten miał z początkiem wojny 
*** 28  
około 14 lat i nałogowo kradł. Okradał nas, okradał matkę, „naciągał” znajomych powołując się na pokrewieństwo z nami. Przxypuszczam że to wina rodziców. On pochodził z bliźniąt. Jego brat umarł a nad Tadzikiem to rodzice trzęśli się i na wszystko mu pozwalali. W chwili kiedy oni do nas przyjechali Tadzik miał około 14 lat, Krysia około 3 latka i Ceśiu około 2 lat. Myśmy wtedy zajmowali 3 pokoje, balkon i kuchnię. Nie moge znieść tego Tadka, oddżielałam się - odstępując im jeden pokój no i miejsce w kuchni. Genia poszła do pracy do browaru. Moglibyśmy 
*** 29
jednak żyć razem pod wspólnym dachem gdyby nie Tadek. Nawet Milicja do nas przychodziła z powodu Tadka. Nie było ratunku — trzeba się było wyprowadzić. Właściciele wolnego mieszkania zarządali z góry czynszu na pół roku. Sprzedzaliśmy na ten cel mój złoty zegarek „Omegę”, ubranie Tula, dołożyliśmy z poborów Tula i przeprowadziliśmy się. Byliśmy jak to się mówi całkiem „spłukani”, bez pieniędzy, bez żywność ale w domu na ul. Lipowej był spokój. Niedługo jednak, bo nadeszła wojna między Niemcami a Z P P R.
Na ul. Lipowej mieszkaliśmy na pięterku. Mieliśmy też 
*** 30
3 pokoje, balkon, kuchenkę. Jeden pokoik obwieszony był pięknymi gabletkami z owadami. Gabloty wykonywał stolarz według projektu Tula, na nasz koszt. Zbiory piękne, zostały w muzeum Krzemienieckim. Praca i wartość naprawdę bezcenna. Odkąd Tula poznałam to stale coś kolekcjonował, nie był jednej wycieczki któraby się odbyła bez jakiegoś celu a przede wszystkim łapanie owadów i zbiory roślin. Nocami chodziliśmy też z białymi prześcieradłami i latarkami na ćmy. Cały nasz dobytek pozostał w Krzemieńcu: owady, zbiory roślin, 
*** 31
książki, obrazy, meble, naczynie, pościel.

    Niemcy
	
Jednego dnia Tulu wrócił z konferencji i mówi, że coś się „święci” i że inspektor Rosjanin uspokajał naucz. i radzili im aby sobie poszli na spacer na Górę Bonę (były i są dalej tam ruiny zamku Bony. Z góry tej rozciąga się piękny widok na Krzemieniec i najbliższe okolice). Na drugi dzień ruch w mieście. W domu nie było nic do jedzenia. Wzięłam Anię na ręce i postałam w „kolejkę” za chlebem. Stałam na ul. Szerokiej, gdy nagle rozpoczęła się strzelanina, na ulicy pokazało się dwóch Niemców na motocyklu, Na szczęście Tulu wyszedł z domu, odszukał mię, porwał Anię na 
*** 32
ręce i skoczyliśmy do potoku płynącego zaraz za domami. Ulice momentalnie opustoszały. Potokiem doszliśmy w górę, przebiegli ul. Szeroką, wskoczyli na naszą uliczkę i do domu, ale bez chleba, którego od tej pory stale nam brakowało, od tej pory zawitał do domu naszego głód. Jeden wróg uciekł — drugi nas zagarnął. Sowieci przed samym wkroczeniem Niemców wymordowali wszystkich więźniów. Ludzie z płaczem wracali z więzienia i niektórzy rozpoznawali w bestialski sposób w pomordowanych — swoich krewnych, znajomych.

    Głód za okupacji niemieckiej
	
Tulu pracował w Muzeum, w instytucji którą Niemcy pozornie tylko tolerowali a w zasadzie starali się ją 
*** 33
zniszczyć. Wydawali n. p. rozkazy aby opróżnić dotychczasowe pomieszczenie muzealne w ciągu jednego dnia. Pracownicy na gwałt szukali następnego lokalu i na plecach sami przenosili eksponaty. Pamiętam, że Tata zarabiał tyle, że za całomiesięczną „pensję” można było kupić na czarnym rynku „jeden kg. masła”. To była ofiarna praca, ale muzeum ocalało i jest do dzisiaj razem z gablotami owadów Tula i olbrzymimi zbiorami roślin.
Przydziały żywnościowe nie wystarczały nawet na utrzymanie jednej osoby a tu trzeba było wyżywić troje dzieci i trzy dorosłe osoby. Przynosiłam raz na tydzień ¾ chleba jęczmiennego, który natychmiast zjadaliśmy 
*** 34
(na drugi dzień gorzkniał i sypał się jak trociny), odrobinę wstrętnej marmolady a od czasu do czasu kilkanaście dkg. mięsa. Co tylko było w domu wymieniałam na żywność. Płaszcze, firanki, teczki skórzane (ludzie robili z nich buty) obrazy. Za Babci czarny płaszcz z selskinowym kołnierzem dostałam blisko jeden metr pszenicy. Był to skarb. Mieliśmy to złote ziarno na zakonspirowanych przed Niemcami żarnach. Robiłam z mąki [zalewkę], kluski a do otrębów dodawałam utarte czerwone buraki i piekłam na kuchni placki. Dowiedziała się o tej pszenicy matka naszych gospodarzy, która przebywała na wsi u syna popa. Poprosiła, żeby jej tą pszenicę pożyczyć bo chce większą ilość zemleć a ona zaraz przywiezie ze wsi i odda ją nam. Zabrała i tyleśmy ją widźieli. 
*** 35 
To było nieludzkie, bo Ukraińcy byli faworytami Niemców i mieli poddostatkiem żywności. Wymieniałam np. piękne firanki za 25 kg kaszy jaglanej. Przez cały miesiąc oprócz tej kaszy i 1 litra mleka dziennie nic innego nie jedliśmy. 30 litrów mleka otrzymałam za dwa piękne, ręcznie haftowane obrazy Matki Boskiej i Pana Jezusa. Tulu wracając z pracy dostawał ukradkiem 2–3 buraki cukrowe z których piekłam z dodatkiem otręb placki, lub wygotowywałam „miód”. Innym razem wymieniłam za jakiś ciuch trochę zyta, które męliśmy z Tulem na muzealnych żarnach. Trzymałam przez jakiś czas dwóch uczniów, dzieci popa „na stancji”. Opłatą była 
*** 36
żywność: trochę ziemniaków, mąki i słoniny. Był to raj, ale trwał krótko, bo pop zabrał dzieci od Polaków. Mieszkał u nas przez jakiś czas p. Niedźwiecki, który miał we wsi rodzinę i stąd miał swoją żywność, połacił nam coś za mieszkanie, ale ja mu podkradałam „coś nie coś”. Pamiętam, że raz wygłodniała zjadłam kawałek wędliny ale się okropnie rozchorowałam – „kradzione nie tuczy”. Ten pan Niedźwiecki to był wielki patriota, wyjechał do Warszawy, brał udział w powstaniu i podobno zginął. Piszę „wyjechał” a to były uciecki z narażeniem życia. Tulu przyniósł z Muzeum sody żrącej, no i robiliśmy mydło. Mydło robiło się nie tylko z łoju o który było bardzo trudno, ale i z jaj, z kur, z padliny 
*** 37
z dodatkiem grochu dla lepszego pienienia. Ja z tym „towarem” chodziłam po wioskach i wymieniałam na co się dało a było już niebezpiecznie - Ukraińcy szykowali się do mordowania Polaków. Tatu dostał z Muzeum wiaderko soli (nie wiem skąd się tam ta sól wzięła). Ówczesny dyr. był Ukraińcem, mógł nam dać więcej ale wolał dać swoim, niektórzy i po metrze soli dostali. Soli za okupacji niemieckiej tez brakowało. Ta sól tez nas trochę podratowała. Pamiętam, że jednego razu wymieniałam za 1 szklankę soli kurę. Niestety kura albo u nas zachorowała, albo baba dała już nam chorą. Nie mogłam się ze stratą kury pogodzić. Oblewałam ją wodą aby oprzytomniała 
*** 38
i wlewałam jej do dziuba kwaśne mleko, i wyleczyłam kurę. Dawniej drób zabijała mi sąsiadka Ukrainka, teraz nie chciała tego Polce zrobić. Dokonał tego dzieła Tulu. Wziął kurę i na pniaku uciął jej głowę, ale wyszedł z komórki tak blady, że już nigdy nie zwracałam się do Niego w takiej sprawie. I tą żywnośćią trzeba się było też z jedną Zydówką dzielić. Niemcy a raczej milicja ukraińska pędzili Zydów z getta do pracy. Po drodze wpadała do nas jedna Zydówka z prośbą o jedzenie. Zawsze jej coś dawałam, czy kilka ziemniaków, czy garść jakiejś kaszy. Jednego razu dosłownie nic w domu nie miałam i na dowód pokazałam jej łupy z ostatnich ziemniaków. Łupy były cieniutkie (mówi się u nas, że Kreków. 
*** 39
przez nie było widać), dałam je na prośbę Zydówki. Wogóle ziemniaki to był rarytas. Przeważnie gotowałam je w łupinach. Jednego razu miałam ich zaledwie kilka, za mało aby je same zjeść. Zrobiłam więc z nich pierogi a że miałam tylko żytnią mąkę, więc zagniotłam z niej ciasto, pierogi „omaściłam” cebulką przyrumienioną na odrobinie śmietanki. Dzieci były b. zadowolone, aż Lila napisała o tym w swoim pamiętniczku (gdzieś przepadł a to wielka szkoda). Jednego razu dostaliśmy od współpracownika muzealnego trochę marnych śliwek (to był Obolończyk — obecnie jest lekarzem w Kijowie). Też zagniotłam ciasto z razowej mąki i zrobiłam "knedle", polałam je rozpuszczoną w wodzie sacharyną, Otuś 
*** 40
wołał do swojej rówieśnicy Dzidki Targońskiej z balkonu czy z okna, że u nas są na obiad knedle. Trochę żywności zdobywał Tulu wyjeżdzając rowerem do Chodak do Heli. Przywożił od Niej kapustę, odrobinę kaszy. Jazdy były niebezpieczne bo Ukraińcy już na dobre szykowali się na Polaków. Tulu nakładał drogi i objeżdzał wsie. Jednego razu zawiózł na wymianę do chłopa swój płaszcz zimowy. Dostał za niego gęś i trochę miodu była uczta przez kilka dni. Czasem przyjeżdżał do nas któryś z Unoldów - (Jan z Szumska lub Apolinary z Chodak). Prawie zawsze przywożili z tajnego uboju mięso do sprzedania. Ja je rozprowadzałam wśród znajomych. To była bardzo niebezpieczna na ówczesne czasy afera. Za takie rzeczy Niemcy nawet śmiercią karali.
*** 41
Sobie zostawiałam ochłopy, za które im też płaciłam. Wogóle myśmy mogli nie cierpieć głodu bo Oni (Unoldzi) mieszkali na wsi i mieli jej pod dostatkiem. Cóź syty głodnemu nie wierzy a Oni zginęli.
Nasze napoje to herbata z przypalonych łupin jabłecznych, z kwiatu lipowego czy liści poziomkowych. Chyba z liści poziomkowych była najlepsza. Próbowałam też robić kawę zołędziową z przypalonych połówek, ale to była Syzyfowa praca bo ich nigdy zemleć ani nawet potłuc w moździeżu nie mogłam. Tak się rozpisałam o tym głodzie ale to był olbrzymi problem, który właściwie na mnie spoczywał.
*** 42

    Śmierć Babci Dudowej

To jest właściwie z tym głodem związana. Babcia była żywotna i gdyby nie wojna żyłaby o wiele dłużej. Ona lubiała mięso, tłuszcze a tu nagle głód, podupadła więc bardzo na siłach. Pewnego razu przyszedł do Krzemieńca Julek Unold (mąż cioci Heli), z kontygentem tytoniu. Wstąpił do nas i namówił mię abym pojechała do Chodak (40 km) to sobie coś z żywności przywiozę. Powyciągałam resztki ciuchów na wymianę i już mam jechać, gdy Babcia robi mi awanturę, że ich samych zostawiam. Tłumaczę, że przecież przywiozę do domu trochę słoniny, mąki, masła ale Babcia dalej zła. Byłam już na dole i miałam wsiadać na furmankę ale „coś mię tknęło” zawróciłam i serdecznie się z Babcią pożegnałam. Do tej pory żałuję, zem wyjechała 
*** 43 
wtedy bo jednak Babcia zyłaby dłużej. W Chodakach wymieniłam ciuchy przede wszystkim na tłuszcz i codziennie chodziłam na żarna mleć przenicę, bo Julek mi powiedział, że ile jej zmielę tyle sobie mogę zabrać do Krzemieńca. Chodziliśmy obie z Helą (Hela była wtedy w ciąży z Alkiem) bo oni też męli dla siebie no żarnach. Strasznie się niecierpliwiłam  a tu ten sądsiad, który też miał jechać z kontygentem tytoniu opóźniał wyjazd bo Niemcy nie pozwalali opuszczać Chodak. Chyba coś dopiero po 10 dniach wyjechałam z Chodak a w drodze otrzymałam w Szumska telegram, że Babcia nie żyje. To było w końcu zimy. Mieszkanie zimne. Do kuchni przechodziło się przez przedpokój - 
*** 44
kuchnia nad schodami. Babcia grzała się pod piecem w pokoju a do kuchni wychodziła coś ugotować dzieciom i musiała dostać zapalenie płuc. Nim się Tulu zorientował i zawołał lekarza już było za późno. Gdybym ja była to może nie przeziębiłaby się, albo odrazu postawiłabym Babci bańki i odratowano ją. Ogromnie płakałam i żal mi jej do tej pory. Wiem, że gdyby żyła to teraz miała by około 100 lat, ale żal mi, że nie ogląda telewizji, nie słucha muzyki a była b. muzykalna. Nie cioszy się wnukami — a może cieszy ?! Błagam moją mamę o opiekę nad moimi dziećmi a może i Ją, Babcię Dudową też o nią prosić? Postawiliśmy z Tulem pomniczek 
*** 45
na Jej grobie (trzy lata temu w 1970 r), i jakoś mi lżej. Za życia chodziła na spacer na „Cmentarz Tunicki”, siadała na grobie matki Słowackiego i mówiła do Lili, że będzie Jej (Babci) kwiatków przynosić bo tutaj chce być pochowana. Tak się stało - Jej grób zaraz koło grobu Salomei Słowackiej się znajduje. Pamiętam, że uszyłam z mojego czerwonego swetra rajtuzy dla Ani (z rękawów) i Otusiowi (z pleców). Dzieci (Ania i Oluś) nie zdawały sobie sprawy ze śmierci i goniły się dokoła katafalku. Stara harmonia Balci została w kufrze w Krzemieńcu. 
*** 46 

	Żydzi

Mieszkaliśmy ostatnio w takiej wilijce na górze a na dole zamieszkali zaraz po wkroczeniu Niemców Zydzi. Była to bardzo bogata bezdzietna rodzina. Oni chcieli u nas przechować trochę rzeczy. Tulu jednak absolutnie nie chciał się zgodzić. Jednego razu gdy oboje wyszliśmy z domu błagali Babcię i właściwie na siłę wnieśli stos walizek i piękne puszyste koce. Wróciłam z miasta i „wsiadłam” na Babcię z wymówkami. Tulu wrócił i stanowczo kazał mi odnieść ten bagaż do Zydów. Tulu miał przekonanie, że przetrzymywanie rzeczy a tymbardziej używanie, korzystanie z nich tak okrutnie prześladowanych Zydów i na nas ściągnie nieszczęście. Może miał i słuszność ?! Oddałam i nie żałuję. Zydów zabrano do Getta – napewne przepadli. 
*** 47
To przeokrutna, to straszna hańba dla Niemców i Ukraińców którzy z całej duszy pomagali likwidować i prześladować Zydów. Pamiętam jak się paliło Getto, jak się wywiązała strzelanina bo Zydzi bronili się. Ja chodziłam jak obłąkana, głowa bez przerwy bolała mię. A tu żyć trzeba było. Zebrałam całą torbę starych butów aby nimi naprawić trzy pary najmożliwszych. Pech chciał, że szewc mieskał na przeciw bramy z getta. Widziałam wyjeżdżające z niej auto. Było to auto ciężarowe wyładowane Zydami. Byli stłoczeni, pokurczeni bo na ich grzbietach leżała olbrzymia drewniana „deka” a na niej siedziało kilku ukraińskich milicjantów z karabinami gotowymi do strzału. Uczeń Tula widział na własne oczy jak nad wspólnymi mogiłami- dołami były 
*** 48
przerzucone kładki, na których stawali do naga rozebrani Zydzi, a których rozstrzeliwali gestapowcy. Karabiny maszynowe mieli oparte na stojakach, jak się zmęczyli zabijaniem to rozpalali papierosa, podjedli sobie i dalej „do pracy”. Na drugi dzień po zasypanych wapnem i ziemią mogiłach przejeżdżali walcem drogowym.
Pewnego dnia, niedługo po wkroczeniu Niemców poszłam i stanęłam w kolejce za chlebem, ponieważ brano mnie za Zydówkę, Ukraincy zaczęli szemrać, patrzeć na mnie złowrogo. Na szczęście niedaleko stała jedna sąsiadka (Polka) która od urodzenia mieszkała w Krzemieńcu i dlatego była lepiej znana niż 
*** 49 
ja i ona zaczeła tłumaczyć, że jestem Katoliczką-Polką a nie Zydówką. Chleba jednak nie dostałam chociaż legitymowałam się przed sprzedawcą łanczuskiem z Matką-Boską, a byłam świadkiem okrutney sceny. Podsłyszałam rumor i krzyki dochodzące z sąsiednej sieni i zobaczyłam jak na ulicę wyskoczył Zyd w chałacie z pejsami. Kilku osób wybiegło za nim, ale dołączyli się do nich „ludzie” z kolejki, którzy porwali za kamienie i dosłownie ukamienowali tego Zyda. Uliczka była niebrukowana, nieasfeltowana. Jednego razu widziałam jak stara Zydówka niosła na „koromysłach” dwie drewniane 
*** 50
konewki z wodą, droga szła pod górę, z której nadjechały sanie ze stojącym na nich furmanie. Chłop umyślnie najechał na Zydówkę, która dostała się pod te sanie i tą drącą się Zydówkę wlokły a chłop wywijał batem i nie zatrzymał się. Ja się też darłam ze zgrozy.

    Ukraińcy

Polacy w Gubernatorstwie byli w straszliwy sposób prześladowani przez Niemców ale nam na tak zwanej Ukrainie było chyba jeszcze gorzej. W Gubernatorstwie byli Niemcy kontra Polakom a tutaj dołączył się jeszcze jeden straszliwy wróg: Ukraińcy, a my byliśmy mniejszością. Ukraińcy 
*** 51
dorównywali kroku Niemcom. To oni wydawali nas w ręce Bolszewików a potem Niemców. To Oni wydali takich na prawdę bardzo wartościowych ludzi na śmierć (prof. Opolskiego, Mączaka, Sawojcównę, Torgońskiego, Szynajowiecza i wielu wielu innych). Nasz a przeded wszystkim Tula też to czekało ale front wschodni zaczął się zbliżać no i my uciekliśmy. Prof. Mączak był założycielem Muzeum, dr. Opolski napisał przed samą wojną rozprawę o hitleryźmie. Nie słyszy się nic o Ukraińcach przebywających i ginących w obozach koncentracyjnych.
Ania miała jakieś silne boleści, płakała chwilami. 
*** 52
Nic dziwnego jeśli w domu była np. tylko żytnia mąka (Może dlatego nie lubię tak chleba żytniego). Zabrałam więc Anię na ręce i poszłam do “Gebitskomisarza” po grysik dla Ani. Czekałam chyba ze dwie godziny na dopuszczenie mię przed oblicze dygnitarza. Wytuszczyłam tłumaczowi ukraińskiemu swoją prośbę, a oni poszwargotali między sobą i mie dali ani 25 dkg grysiku. Ukraińcy najpierw zdradzali nas i donosili Bolszewikom — nigdyby nas tyle nie wywieżli na Sybir, nie zabrali do więzień, nie rozstrzelali gdyby nie Ukraińcy. Jak się tylko wojna zaczeła Ukraińcy kontaktowali się z Niemcami przez stacje nadawce, mordowali wchodzców z Zach. Polski i t. d i t. p. 
*** 53 

    Śmierć Julka Unolda, jego braci, śmierć tysięcy Polaków z rąk Ukrainców.
    
Donosy na Polaków, aresztowania przez Niemców i mordowanie ich to trwało przez cały czas. Potem sami Ukraińcy zaczęli pojedynczych Polaków mordować, potem całe wsie, osiedla. Na Wielkanoc przyszła wiadomość z Chodak, że Julek Unold został zamordowany, że ten i ów znajomy zginął w powiecie, a potem cała lawina pomordowanych Polaków, całych rodzin z dziećmi, starcami, całych wsi. Polacy bronili się, uciekali do większych skupisk - organizowali się (Czytaj „Czerwone noce” Cybulskiego). Dużo Polaków z okolicznych wsi znalazło się w Krzemieńcu, całe falangi uciekinierów już pod osłoną karabinów niemieckich zdążało do Krzemieńca. Wychodziłam przez jakiś 
*** 54
cas codziennie na „Wiśniowiecką Rogatkę” i czekałam z płaczemna Helę z dziećmi. Widziałam tych biedaków, jedni na wozach, drudzy piechotą z tobołami i dziećmi. Spali na deskach w kościele licealnym, rozchodzili się po domach polskich, ze strony Niemców też czekało ich niebezpieczeństwo wywózki na roboty do Niemiec. Polacy - mieszkańcy Krzemieńca organizowali im i jak mogli pomagali. Ja z p. Doroszukiewą też ugotowaliśmy kilka razy po wiadrze zupy. Składałyśmy się razem na nią. Przeważnie były to kartofle z kluskami. Zupa była z omastą. Chodziłam po sąsiadach Ukraińcach i żądałam wprost tłuszczu. Jedni dawali jak np. Skibinieccy, inni jak np. zapiekła Ukrainka Turkowa nie chciała dać ani plasterka. Jak oburzona, roztrzęsiona mówiłam 
*** 55
o tym powiedziała mi; „ano trudno tam de drowa rubajat tam trziski letut” Falangi” — całe tabory Polaków opuszczały swoje osiedla, az wreszcie w jednym taborze znalazła się Unoldowa [Maria] z dwojgiem dzieci — żona okrutnie zamordowanego w Szumsku Jana Unolda. Zamieszkała u nas. Zaraz po naszej ucieczce z Krzemieńca i Jej udało się uciec. Zyła w Opolu. Dzieci wykształciły się pożeniły. Ona już umarła na raka. Hela natomiast uciekła z dziećmi do Ostroga -  stamtąd do Bożęcina k/Tarnowa, gdzie mieszkało wtedy dwóch naszych braci Kazek i Staszek. Z czterech braci UNoldów cudem uratował się tylko jeden Apolinary a trzech zginęło. Jeden z nich Florian - kierownik 
*** 56
szkoły k/Kowla zginął razem z żoną Dalką właśnie na Wielkanoc. Dziewięcioletni najstarszy syn (Zbyszek) i dwóch młodszych jego braci (jeden był niemowlęciem) ocalało.Zaopiekowali się nimi rodzice chrzestni jednego z nich z Kowla, ale jak potem oni uciekali z Kowla to najmłodszy chłopczyk został postrzelony i też zginął.  Najstarszy - Zbyszek sam zakopał matkę i ojca a miał do pomocy tylko kolegę wyrostka Ukraińca. Sołtys bał się zająć pogrzebem bo nie wolno było „Lachów” grzebać. Bał się tym dzieciom dać furmankę aby zajechały do Kowla. Syn naszej gospodyni mył milicjantem. My mieliśmy rower a on go prawie codziennie pożyczał. Przychodził 
*** 57
Tulu z muzeum i krzyczał mię dlaczego wypożyczyłam rower. Ja szłam do nich jak na ścięcie i prosiłam o zwrot (mieszkali na podwórzu w oficynie). Oddawali mi go z ponurą miną. Tak było kilkanaście razy, ale rower uratowaliśmy i sprzedali przed samą ucieczką z Krzemieńca.
Pewnego dnia po podwórzu zaczęło się kręcić ludzi, którzy rozmawiali między sobą po ukraińsku. Pytam się ich co oni tu robią, a oni mówią, że uciekli z Rybczy (wioska k/Krzemieńca) przed Ukraińcami. Zdziwiona mówię, że przecież mordują Polaków a nie Ukraińców — wtedy dostałam odpowiedź, że są Polakami, ale nie umieją po polsku. Ukraincy nie pytają czy jest z dziadz pradziada na tej 
*** 58
ziemi tylko mordują, mordują także mieszane małżeństwa.

    Nasze dzieci w czasie wojny

Najwięcej przeżywała te czasy Lilusia która w 39 r. miała 6 lat. Ona najwięc chowała się w piwnicy w czasie alarmów, Ona całą siłą chciała aby był dom a tu się wszystko rozlatywało. Miała powiększone gurczoły wnękowe i ja się strtasznie o Nią obawiałam. U nas w domu umarło troje rodzeństwa na gruźlicę, brat Tula umarł na gruźlicę. Jak tylko wyszłam z domu to płakałam a tu dziecko głoduje. Mąż naszej sąśiadki p. Kruczkowski był zarządcą majątku państwowego a więc niemieckiego. Mieszkali wtedy na wsi we dworze (w Buchłowie) opływali we wszystko. Zaproponowali nam zabranie Lili 
*** 59
do siebie na jakiś czas. Opiekę miała troskliwą, wspaniały wikt: nabiał, mięso, owoce ale coś i tego, Lila szukała w parku ustronnych miejsc i płakała. Odwiedzający ich lekarz powiedział, że płacze za domem. Tulu pojechał rowerem i musiał ją zabrać do domu. Uparła się aby na jedne wielkanocne święta (były to nasze ostatnie tam święta) wybielić dom. Miałam wtedy złamaną rękę w gipsie, dobrze że lewą więc prawą ręką bieliłam, myłam. Jej pierwsza komunia św. odbyła się w licealnym kościele. Na przygotowania chodziła b. krótko. Sukieneczkę miała pożyczoną, sandałki drewniaki - zrobił Tulu. Wierzch był z mojego filcowego białego kapelusza. Przygotowałam 
*** 60 
wianuszek, świeczkę i rozpuściłam Jej piękne włosy a miała wtedy długie warkocze. Jak się sąsiadki-Polki dowiedziały, że Lila idzie do Pierwszej Komunii św., przyniosły Jej w ostatniej chwili welon i same upięły na głowie. Babcia już nie dożyła tej chwili i Lila poszła sama do kościoła gdyż ja nie miałam przy kim dzieci zostawić a z dziećmi iść wstydziłam się gdyż nie miałam je w co ubrać. Ja nie miałam wiele czasu zajmować się Jej edukacją a Tulu nie umiał. Jak się prawie sama nauczyła czytać i pisać Tulu dawał jej „podręczniki” swoje studenckie i kazał na głos czytać. Naturalnie sama mi potem mówiła 
*** 61
że nic z nich nie rozumiała. Wogóle przez cały czasu trwania wojny to jak obliczyłam Lila chodziła wszystkiego 15 miesięcy do szkoły. Kilka miesięcy w Zmigrodzie, kilka tygodni w Turzy i kilka miesięcy na Zawadzie. W N.Sączu odrazu poszła do S licealnej. W niektórych przedmiotach orientowała się aż zo dobrze - o innych nie miała żielonego pojęcia. Tulu w wolnych chwilach malował, dawał Lili też farby, tekturę i pamiętam Jej pierwszy obraz: była to gałązka jodłowa we flakoniku. Gdzie jesteś teraz moja Lilusiu ?!
Oluś miał 2 lata w chwili wybuchu wojny. Był tak jak i Lila po szkarlatynie. Lila miała powiększone 
*** 62 „”
gurczoły wnękowe a Otuś szmery w serduszku. Dziecko rosło ubrać Go nie było w co. Ja nie umiałam szyć i to po prostu nieszczęście, bo i to w czasach wojennych, zresztą nie miałam maszyny. Od dziecka zawsze lubiłam haftować. Na krawcową w czasie wojny nie było mię stać, o fryzjerze też nie było mowy, więc włosy sama podcinałam Otusiowi „a la garnek”. Jakieś koszulki bluzeczki sama ściubiłam w rękach ale to wyglądało „pożal się Boże”. Oluś często chorował. W Krzemieńcu dostał zapalenia płuc a tu ani lekarza, ani lekarstw. Mieliśmy znajomych, którzy pracowali w niemieckim wojskowym szpitalu i od nich dostaliśmy jakieś pigułki, tylko 
*** 63
nie pamiętam jakie - postawiłam branki i jakoś pomogło Jego tak samo jak i Lili. Edukacja polegała przede wszystkim na stosach przedwojennych „Płomyczków” i opowiadaniach Babci i od czasu do czasu na moim czytaniu książeczek dla dzieci. Lubiałam dzieciom śpiewać i aż się dziwię sobie jak mogłam to robić w takich makabrycznych czasach. Do edukcji dzieci należały też spacery rowerowe Tula z Otusiem i Lilą na przemiany. Jeździli po lasach, jeździli nad [Ikwę] dopóki Ukraińcy nie zaczęli mordować bo wtedy już i nosa za miasto nie można było „wyściubić”. Otusia nauczyłam czytać i pisać w szóstym roku życia w czasie regularnych lekcji z Bogną córką Nusi. Było to już po ucieczce naszej z Krzemieńca. 
*** 64
Otuś od najmłodszych lat robił plańiki i lubiał oglądać atlasy geograficzne. Pamiętam jak po złożeniu ręki wracałam ze szpitala po jednej spędzonej tam nocy. Wracałam niespokojna a zarazem szczęśliwa do dzieci i zobaczyłam z daleka Anię i Otusia stojących na ganeczku. Jak je zaczęłam wołać wtedy dzieci zniknęły w mojej beczułce, która stała na balkoniku. One (dzieci) myślały, że ja zostałam całkiem pozbawiona jednej ręki i dlatego się schowały.
Anusia jak to się mówi urodziła się pod bębami. Póki była niemowlęciem nie było kłopotu bo i wózeczek, poduszeczkę, koszulki miała z Otusia, ale czym byłe starsze tym gorzej było. Pierwsza jej sukieneczka przerobiona była z makatki z szarego płótna, ale sukieneczkę 
*** 65
uszyłą krawcowa ja ją tylko v gwiazdki wyhaftowałam. Miała potem więcej sukieneczk ale tą najwięcej pamiętam. Babcia zachwycała się Jej mądrymi dużymi oczami, ale Ona mało pamięta Babcię bo miała zaledwie 2 lata jak Babcia umarła. Często do półtora roku płakała, widocznie miała jakieś boleści ale nic dziwnego czasem z żyta i [zuręta] giną. Zabawek naturalnie nie miała. Opowiadałam Jej w wieku 3–4 lat jak to Oluś i Lila wyrzucali przed wojną banany i pomarańcze pod łóżko – Ania dopytywała się jaki wygląd i smak miały te owoce. Pamiętam jak raz dorwałam się do pytlowanej mąki i Ania nie chciała z niej jeść klusek mówiąc, że nie chce takich klejących się klusek. 
*** 66 
W Zmigrodzie K/Jasła miała już chyba coś około 4 lat i chociaż była naprawdę niezwykle mądrą dziewczynką nie umiała wymawiać „r”. Pan Kahl - pracownik mleczarni strasznie się cieszył i płacił Jej za to że mówiła wierszyk,

Cajma kjowa, w bojdo kjopki
Zajła tjawę, kjęcąc mojdą
Psiakjew skąd tu się tyle „j” nabjało.

Okres Zmigrodzki to odrębny etap dla całej rodziny. Usiłowałam posyłać Anię do zakonnic (w Zmigrodzie) które prowadziły coś w rodzaju przedszkola.
Dawałam Jej flaszkę mleka, kromkę chleba z masłem (w Żmigrodzie Tulu pracował v mleczarni którą prowadziła Nusia), ale Ania nie chciała się bawić z drugim dziećmi i przestała 
*** 67
chodzić. Najlepiej dzieci bawiły się z sobą w czwórkę: Ania, Otuś, Bogna i Kazek Unold (wzięłam Go do nas od Heli, która wtedy uczyła we Lezach k/Borzęcina). Lila nie brała v tych zabawach udziału. Czasem dzieci szalały a Ania w tym przewodniczyła i zawsze w tych zabawach wykazywała największą odwagę. Pamiętam jak przyjechała do nas p. Kruczkowska (tez uciekła z Krzemieńca i mieszkała blisko Jasła). Nusia, Ja i p. Kruczkowska nie mogłyśmy się nagadać ze sobą — młodsze dzieci bawiły się a Lila zniknęła, po pewnym czasie znalazłam Ją na kotarą v kącie (służył nam ten schowek za szafą odzieżową), siedziała skulona i płakała .... bo nie mogła 
*** 68 
znieść tego ruchu, rozmowy głośnej. trochę dziwne były nasze dzieci. Muszę wrócić do Otusia który powtórnie zachorował na zapalenie płuc. Ciocia Nusia gdzieś wyjechała, ja gotowałam u Niej obiady na dwa domy, opiekowałam się Julkiem, mężem Nusi, który był chory na gruźlicę. Ciężko mi było bardzo opiekować gromadkę dzieci i dwoma chorymi. Był taki znajomy lekarz dr. Rezacz (został zamordowany przez Gestapo bo opatrywał rannych „Akowców”) no i przepisał i dał nam prontosil i tylko aspirynę. Zdaje się że najlepiej pomogła aspiryna i bańki. Muszę jeszcze napisać o dalszej „edukacji” dzieci, szczególnie Ani. Gdy nas losy rzuciły aż w Zawadzie K/N.Sącza zamieszkaliśmy tam 
*** 69 
u naszych krewnych Zarębów. Chcąc się im odwdzięczyć podjęłam się nauczyć czytać i pisać dwoje ich dzieci Józkę i Hanię. Oprócz tego przyjęłam na lekcje jeszcze dwoje dzieci sąsiadów. Ania twardo dotrzymywała mi kroku w tych lekcjach chociaż ja Jej w zasadzie nie uczyłam bo wtedy miała chyba nipełnie 5 lat, a tamte dzieci miały już po 7 lat. Musiałam Jej jednak kupić zeszyty, a Otuś i Lila Jej „zadawali”. W niedługim czasie Ania już czytała gazety a tamte dzieci „dukały” jeszcze z elementarza.
Znowu wracam do Krzemienieckich czasów do złamania ręki mojej. Byłoby to głupstwem w normalnych czasach ale w czasie wojny to mała 
*** 70
Tragedia. Zdobyłam za kawałek mydła 2 litry hreczki ale nie omielanej. Było to wczesną wiosną gdy poszłam z nią na żarna do znajomych ludzi. Zmęłam hreczkę, znajoma kobieta odsiała mi łuski i dotego odstąpiła mi 2l. mleka. Niezmiernie tym ucieszona wracałam szybko aby zdążyć przed zmrokiem do domu a kawałek drogi prowadził przez las. Szłam z góry i nosem w żiemię pokrytą lodem. Podparłam się ręką i „prysła” mi. Zeszłam do głównej drogi, ale do domu już nie wstąpiłam tylko podałam przez dzieci plecak z mlekiem i mąką i wezwałam Tula, który miał lekcje z uczniami przerabiającymi kl. licealne. Tulu zaprowadził mię do szpitala. Ręka 
*** 71
nabrzmiała i w szpitalu chcieli mi przeciąć rękaw futerka - jedynego mojego ciepłego okrycia. Nie pozwoliłam na to — z trudem mi zdjęto to futerko i rękę złożono pod narkozą. Złamanie było skomplikowane i z przemieszczeniem ale wszystko się dobrze zrosło a ja do tej pory nie odczuwam żadnych bóli w tej ręce. W gipsie nosiłam rękę przez 6 tygodni i to była makabra bo ani dzieci uczesać ani siebie a też nosiłam dwa warkocze nad uszami które podwijałam w spód i to była moja fryzura. Tulu nas czesał ale b. niewprawnie.Babcia już wtedy nie żyła. 
*** 72

    Choinki świąteczne

Ja chyba w tych ciężkich czasach byłam bardzo zaradna i starałam się jakoś ten „dom” utrzymać no i na każde święta była choinka. W jedne święta za okupacji niemieckiej było ogłoszenie, że pod żadnym pozorem nie wolno mieć choinki a już zgrozą było samemu ją przynieść z lasu. Dwa uparte stworzenia Gena Mojkowa i Gena Duda poszły do najbliższego majątku niemieckiego. W ogrodzeniu parkowym znalazły dziurę i wycięły w parku dwie piękne choinki. Była już późna noc gdy każda z nas przyniosła dzieciom choinkę. Wielką radością była dla nas prasa podziemna. Często już te gazetki ledwo się na zgięciach trzymały, 
*** 73 
po przeczytaniu oddawaliśmy sąsiadce naturalnie tylko Polce. Przepisywało się różne przepowiednie i one nas bardzo krzepiły — „nadzieja jest matką głupich” Mamy je jeszcze — może mi się uda to przepiszę je dzieciom.Och jak czekaliśmy końca wojny. Moimi najmilszymi marzeniami było w myślach witać żołnierzy polskich i w głębi duszy byłam pewna tego a maszerujących Niemców uważałam od początku za przegranych,
Jakoś udało mi się nawiązać kontakt z Nusią, która była wtedy w Zmigrodzie. Jej było o całe niebo lepiej niż nam, ale nie bardzo mogła nam przyjść z pomocą bo paczki z Gubernatorstwa można było zaledwie 25 dkg.posyłać. Nusia 
*** 74
przysłała mi coś 2 razy po poczusce z nowymi pończochami. Naturalnie że zaraz je sprzedałam a za te pieniądze kupiłam piecyk żelazny o jednej "fajerce", on nas bardzo ratował bo postawiłam go w pokoju i dlatego równocześnie nas grzał i mogłam na nim gotować.
Zapomniałabym napisać o jednej ważnej rzeczy. Dali nam z Muzeum Słowackiego na przechowanie rękopis Balladyny. Pismo Słowackiego było jak perełki, równe, wyraźne, na wspaniałym papierze. Oprócz tego były też tam i wiersze jak np. "Smutno mi Boże", które Słowacki ilustrował piórkiem. Widać, że był w całym tego słowa znaczeniu artystą. Nie wiedziałam gdzie ten skarb trzymać. Między 
*** 75
książkami bałam się, że w razie rewizji znajdą ten rękopis a przecież schowawszy go pod materace tak samo go narażałam. Owinęłam go w lniane płótno i od czasu do czasu przeglądałam. Jedyną rzeczą której Niemcy nie likwidowali to było Muzeum Słowackiego znajdujące się w dworku w którym urodził się Słowacki. (Obecnie władze Sowieckie zrobiły v tym domku bibliotekę a eksponaty w postaci mebli złożyli na strychu nad ogólnym muzeum. W tym muzeum jest tylko mała salka z dwoma gablotami w których znajdują się jakieś pamiątki po Słowackim). Kustoszem za Niemców był dr. Kryński, on był kaleką ale bardzo wykształconym człowiekiem, miał młodą 
*** 76
i ładną żonę. Byłam w tym muzeum kilka razy i ogromnie mi się tam podobało, cisza, idealny porządek, Koło domku rosły jabłonie, dostawaliśmy z nich jabłka.Byliśmy trzy lata temu w Krzemieńcu i wszystko zwiedziliśmy. Widać wyraźnie że niszczą wszelkie pamiątki i ślady polskości. Jeśli już jestem przy sprawach kulturalnych to muszę jeszcze wspomnieć o losach olbrzymiej biblioteki która znajdowała się przy Liceum im. T. Czackiego. Były w niej wszelkie nowe wydawnictwa i oprócz tego tak zwane czarne i białe kruki naszej literatury. Gdy Bolszewicy wkroczyli do Krzemieńca - Tulu pracował w Muzeum (był kierownikiem działu przyrodniczego) więc miał wstęp do budynków licealnych. Przyszedł pewnego razu i o mało jak to się mówi mi płakał bo widział 
*** 77
jak Bolszewicy rozpalili na dziedzińcu ognisko i palili i darli piękne książki. Tulu ukradkiem przyniosł trochę książek ale jak uciekaliśmy z Krzemieńca to wszystko przepadło.
Rękopis Słowackiego ratował jeden gość (nie pamiętałem jego nazwiska), któremu udało się przedostać do Warszawy. Słuch o rękopisie przepadł. Gdyby został u nas byłby ocalał.
Dalej o Muzeum. Do wojny Tulu po prostu życie stawił nad kolekcjonowaniem (teraz dalej to czyni). Jako mały chłopiec zaczął od pudełek po zapałkach. Potem zbierał książki, chemikalia, rośliny i owady (obecnie znaczki, gazety no i książki). Owady zbierał z wielkim znawstwem i zamiłowaniem. Gabloty robił mu stolarz na nasz koszt. Owady miały do dziesiątych milimetra ustawione czółki, nózki, większe owady były preparowane, a np. gąsienice nadmuchiwane. Nocami polowaliśmy oboje na Ćmy. Każdy spacer połączony był albo z łapaniem owadów albo ze zbieraniem roślin. Nawet 
*** 78
mała Lila zwracała uwagę na owady ktore nazywała „eku”. Ja czasem krzywo na to patrzyłam bo nam się nie przelewało a gabloty dużo kosztowały. Było tych gablot 32 sztuki. Z chwila wybuchu wojny Tulu skomasował te gabloty v domu. Jeden pokój był cały nimi obwieszony. W każdej gablocie, znajdowała się ampułka ze środkiem molobójczym. Gabloty są bardzo szczelne. Jak uciekaliśmy z Krzemieńca Tulu te gabloty dał do Muzeum „na przechowanie” i tak zostały do dnia dzisiejszego. Jak byliśmy z Tulem trzy lata temu widzieliśmy je - są pięknie zachowane. Tulu miał teraz zamiar otworzyć je ale mu odradziłam z obawy aby właśnie po otworzeniu nie dostały się tam bakterie i nie zniszczyły owadów. Są to bezcenne zbiory. Cała satysfakcja v tym, że pracownicy obecni 
*** 79 
odnosili się do Tula z wielkim szacunkiem i rozpowiedzieli urządzenie wielkiej wystawy owadów z portretem Tula. Oprócz tych gablot znajdują się też w muzeum rośliny zebrane przez Tula. Jest coś około 2 tysiące. Obecni pracownicy piszą do nas i wypytywali Tula kto był założycielem Muzeum, naturalnie że zamordowany przez Niemców prof. Mączak a nie p. Cynkałowski, który się podaje na założyciela.
Wypłakałam się w czasie pobytu w Krzemieńcu. Mnie się bardzo Krzemieniec podoba. Tam urodziło się dwoje naszych dzieci, tam znajduje się grób Babci. Lili urodziła się w Żołkwi, która obecnie przechrzczona jest na „Niesterow”. Nas tam wszyscy witali gości, nawet p. Turkowa 
*** 80
zajadła Ukrainka dała nam słoik miodu, ale co z tego gdy wszyscy czekają na Niemców. Dla mnie wszystko to wywołało wrażenie jakbym w grobie przebywała. Zdawało mi się chwilami że czuję zapach trupów, A wszędzie brudno, brzydko. Nasi krewniacy mieszkają w starych, zatęchłych domach. Stare Brody to jedna ruina, drogi rozjechane, doły, błoto, kurz. Drzewa powycinane. Z domku Babci ani śladu. Wogóle tam ludzie b. mało się budują a te nowe budynki to takie domki kombinowane, bez ogrodzeń. Sklepy, brudne, marne. Ludzie bardzo źle ubrani. Kobiety zaniedbane, otyłe. Drzewa powycinane. Kremieniec stosunkowo na zewnątrz mało zniszczony i czysty bo to zawdzięcza zjazdom naukowym. Cmentarze zarośnięte - toną v pokrzywach, 
*** 81
porywane tabliczki z grobów polskich. Cerkwi greko-katolickich nie ma, Są tylko cerkwie prawosławne, chodzą do nich tylko stare kobiety.
Pracującym, ani młodzieży nie wolno chodzić do kościoła. Kościół kat. w Brodach zamieniony został na szkołę wych. fizycznego. Kościół licealny v Krzemieńcu nabity deskami. Kościół katolicki parafialny otwarty jest raz na miesiąc. Klasztor w Podkamieniu zamieniony jest na dom dla obłąkanych. W Podkamieniu na drogach leżą pobite piękne figury świętych. Autobusy brudne, rozklekotane. Jadłodajnie ochydne. W sklepach coś wartościowego można dostać tylko za łapówkę. Nie wierzyłam Tulowi jak opowiadał o suszącym się na gościńcach zboźu, aż sama zobaczyłam na własne oczy. Wszyscy piją wódkę. Rozwody na porządku dziennym. Ja wiem że, rządowi obecnemu na tych ziemiach 
*** 82 
nie zależy, ale gdyby Ukraińcy byli bardziej kulturalni nie byłoby tak. Nie chcę już tam więcej jechać. Tula tam ciągnie ale niech jedzie sam.

    Nasza ucieczka z Krzemieńca.

Na „gospodarstwie” zostawiliśmy Unoldową Marię. Ona też wkrótce po nas uciekła i gospodarstwo przejęła Gena Majkowa. Co się z meblami stało - nie wiem, a było ich dosyć sporo bo były umeblowane trzy pokoje. Częsć pościeli, naczynia i książki zładowaliśmy w skrzynie i kufry i zostawiliśmy u sąsiadów „na przechowanie”. Musieliśmy uciekać - dookoła Krzemieńca czerń ukraińska. W Krzemieńcu szalejący Niemcy. ukraińska. Współpracownicy Tula - Polscy byli jak groch wyszukiwani przez Niemców. Lada dzień mógł Tulu nie wrócić z muzeum do domu. Dzieci dawno prosiły 
*** 83
mię o kotka. Na dole w suterynach mieszkała kobieta. Jej kotka miała śliczne kocięta. Dostałam jednego -  pięknego szarego. Nazwaliśmy go Szarusiem. Dzieci nie chciały zostawić kotka w Krzemieńcu i zabrały go ze sobą. Wszyscy potem mówili o kocie uciekającym z nami. Przedtem zbieraliśmy wiadomości adresy potrzebne w czasie ucieczki. Gotówki mieliśmy bardzo mało, gdyż Ukraińcy nie chcieli kupować to wiedzieli i tak, że naszego dobytku nie zabierzemy ze sobą, zresztą te hieny miały zosyć po Żydach. Zabraliśmy z sobą resztkę ubrań, trochę pościeli. Tulu porabierał dużo swoich klamorów, jak mikroskop, jakieś lustro specjalne, pensety i t. p. Teraz Tulu mówi że niepotrzebnie to brał ale wtedy trudno mu się było z tym rozstać. Najważniejsze z były dokumenty i fotografie. Ja zabrałam 
*** 84
czajnik który mi moja mama kupiła jak szłam na posadę a który nam jeszcze do dzisiaj służy. Najęliśmy furmankę załadowali nasz „majątek”. Dzieci też wsiadły na nią z kotkiem i małpką zabawką, my z Tulem szliśmy piechotą w nieznane, straszne. Pozwolenie na wyjazd nie otrzymaliśmy ale na dworcu kolejowym wsiedliśmy do pociągu na „gapę”. W tym samym przedziale siedzieli jacyś Niemcy ale udawali, że nas nie widzą. Tak dojechaliśmy do Dubna. Wyciągnęliśmy manatki i założyli obóz w poczekalni. Niby tam jakiś kolejarz miał nas ulokować w pociągu zdążającym do Brodów gdzie pracujący v tym czasie na kolei brat Tula - Aldku oczekiwał na nas, ale tu jeden pociąg za drugim odjeżdźa a my siedzimy na stacji. Tulu zemdlał. Jak Go ocudziłam tak rada w radę i Tulu poszedł do kolejarzy i pokazał im złotą pięciorublówkę - pomogło. Wpakowali nas do pociągu, ale co z tego kiedy w Radziwiłłowie kazali nam wysiadać. 
*** 85
Była to graniczna stacja między tak zwaną Ukrainą a Gubernatorstwem. Następna stacja to już Brody a w nich Aldku. Stacja była pusta a my sami z górą manatek i z dziećmi na środku. Podszedł do nas kolejarz Polak i poradził prędko peron opuścić bo jak nadejdzie zmiana a to byli Ukraińcy to przepadniemy. Ciągniemy jak możemy manatki i dzieci do najbliższego domu. Mieliśmy szczęście bo to był  dom polskiego kolejarza. Zainstalował nas w pokoju z którego tego samego dnia wynieśli zwłoki na cmentarz zamordowanego przez Ukraińców syna tego kolejarza. Tak już dobrze po południu zjawił się kolejarz z Brodów który zabrał do towarowego pociągu do budki kolejarskiej Lilę i Otusia. Zamknął je a ja się okropnie bałam tego rozstania. Dzieci szczęśliwie dojechały zabrał Je Aldku który podobno płakał jak je zobaczył. 
*** 86
My zostaliśmy sami z Anią w Radziwiłłowie bo naszych gospodarzy nie było. Nagle pod wieczór usłyszeliśmy strzelaninę i to bardzo blisko. Położyliśmy się na ziemi pod oknami i czekaliśmy. Nagle ktoś zaczął durnować do okien, nastraszyliśmy się ogromnie bo myśleliśmy że to bandyci, aż usłyszeliśmy głos; panie Duda – proszę otworzyć. Ten kolejarz młody, wysoki specjalnie po nas przyjechał. Porwał Anię na ręce a my tylko walizkę z dokumentami i fotografiami i popędziliśmy za nim do czekającej na nas lokomotywy. Na torach zatrzymał nas Niemiec chwile, ale ten kolejarz energicznie odpowiedział, że ratuje nas przed bandytami i tak dobiegliśmy do maszyny. Oni umyślnie po nas przyjechali, podobno ten kolejarz wiele rodzin przeprawił do Gubernatorstwa do ewakuacjowania i sam zginął. Wysiedliśmy nocą przed stację 
*** 87
i poszli do umówionego domu spać. Rano poszliśmy do Aldków gdzie już na nas czekała Lila i Oluś. Niby bezpieczni a biedni, bezdomnu, bezradni. Cały nasz dobytek został w Radziwiłłowie i dopiero potem ten kolejarz przeprowadzając się do Brodów przewiózł i nasze „skarby”. Otrzymaliśmy za opłatą „lewe” kenkarty (odpowiedniki dowodu osobistego), i czekaliśmy na Nusię która miało po nas przyjechać ze Zmigrodu. Jak nas Nusia zobaczyła to rozczarowała się bo myślała że przyjedzie bądź co bądź rodzina profesora a tu my z Tulem byliśmy chudzi, sczerniali ubranych "pożal się Boże" i Troje mizernych dzieci. Chodziliśmy po raz ostatni po ogrodzie na starych Brodach, spaliśmy pod rodinnym dachem Tula. W tym 
*** 88
domku w czasie ferii ochrzczany był Otuś. Do tego domku przyjeżdzałam za panieńskich czasów a potem jako mężatka, w tym domku przebywała przez jakiś czas Lila pod opieką Babci. W tym domku po raz pierwszy i ostatni była Ania. Jedliśmy owoce z drzew które sadził Tulu. Domek był uroczy. Posiadał ganeczek obrośnięty winem, sionkę z którego wchodziło się do pokoju i kuchenki po prawej stronie a po lewej były dwa pokoiki, te izdebki oddzielone były cienką ścianką nie sięgającą do sufitu. Podłogi drewniane, czyste żółte, ściany białe. Na ogrodzie bzy, akacje jeśiony, drzewa owocowe i dużo kwiatów. Trzeba się było pożegnać z Aldkami (oni mieli wtegy tyrzech synów) z domkiem i jechać dalej - do Zmigrodu K/Jasła. Drogę mieliśmy okropną. We Lwowie w 
*** 89
Podzamczu długo czekaliśmy i do pociągu dochodził swąd palonych ciał. W pociągu niesamowity tłok, dzieci cały czas stały na ławkach za plecymi ludzi. Na rękach trzymały kotka, który im się wyrywał. Z trudem dojechaliśmy do Jasła a stamtąd jakimś ciężarowym autem do Zmigrodu. Mieszkanko cioci czyste, przytulne, spokojne, ale niestety Julek – mąż Nusi był już wtedy chory na gruźlicę. Gruźlica opanowała już cały organizm, już chodzić nie mógł bo i nogi też miał chore. U Nusi przebywała w tedy siostra Julka Zosia Mrożkowa – matka znanego później pisarza Mrożka. Pamiętam że na kolację były wtedy knedle ziemniaczane. Nie pamiętam po ilu dniach, chyba zaraz na drugi dzień przenieśliśmy się na „swoje”. Była to 
*** 90
jedna izba w pożydowskim domu. Oprócz nas mieszkały tam jeszcze dwie rodziny Przewłoccy i Brożynowie. Oni mieli dwuizdebne mieszkania. Brożynowa pochodziła ze Zmigrodu i nawet mieli kawałek własnego pola. Przewłoccy to uchodźcy. P. Przewłocka pracowała w mleczarni. Przewłocki pisał wiersze. Brożynowie mieli małą córeczkę Halinkę, a Przewłoccy małą wychowankę Janeczkę chorowita i bardzo nieodpowiednio ubraną i chowaną, v czasie frontu umarło to dziecko. Tulu pracował też w mleczarni i wtedy to był raj żywnościowy. Było dużo mleka, dostawaliśmy śmietanę i masło, chleb był a nawet mięso. Nusia dała nam trochę materiałów z których poszyłam Ani i Lili płaszczyki, Otusia a nawet Kazika Unolda (on był też u nas) 
*** 91
obszyłam ze starych ubrań. Ja też uszyłam sobie aż dwie sukienki. Jednym słowem raj w porównaniu z Krzemieńcem. Pamiętam moję pierwszą drogę do krawcowej, która mieszkała poza Zmigrodem. Musiałam się zmuszać do tego spaceru bo przecież w Krzemieńcu było to niemożliwe z powodu band ukraińskich. Przed samą ucieczką z Krzemieńcza spaliśmy z siekierami pod łózkami aby w razie napadu bronić się. Już niedaleko nas zamordowali naszego znajomego Góreckiego. Nasze „meble” w Zmigrodzie były przeważnie z obrzynków tartacznych pozbijane przez Tula. Były dwa „tapczany” i szafka z desek a Nusia wypożyczyła nam 1 łóżko zelazne, stół małą szafkę i kilka krzeseł. Było to nie wiele większe a może taka sama jak nasz pokój 
*** 92
obecny. Jeden tapczan wynosiło się na dzień do sieni. Spał na nim Kazik U. On miał być u Nusi, ale zabrałam go do siebie bo chory Jurek musiał mieć spokój a Kazek był strasznie gadatliwy, po drugie nie chciałam aby wygłodzony, wynędzniały chłopiec stykał się z gruźlikiem. Na półkach jak zwykle gdzie jest Tulu leżały już stosiki gazet. Świeciliśmy lampę. Wieczorami siedzieliśmy przy stole, kot spacerował nam pod brodami lub po naszych ramionach. Ja jak zwykle nie próżnowałam, często gotowałam u Nusi obiady, pomagałam Jej prać sprzątać, u nas też trzeba było szorować podłogę, gotować i t.d. Uczyłam Bognę i Otusia a Lila była nawet na kilku lekcjach fortepianu i chodziła do szkoły. Jeździłam 
*** 93
też do Jasła z masłem dla Niemców, przy tej okazji zawsze coś woziłam na handel, najczęściej cielęcinę, śmietanę, masło (był to towar Nusi), ale i dla nas tyle zawiozłam że na ten towar dentysta naprawił mnie i Lili zęby. Były to niebezpieczne wyprawy bo często przy wjeździe do Jasła rewidowali nas Niemcy. Ja w tym celu zabierałam Lilę i pod siedzenie chowałam towar w tyle były skrzynki z masłem do magazynu. Nusia zawsze wyczekiwała ze strachem na nasz powrót. Tulu często zabierał dzieci na spacery - zbierali ćereń z którego robiłam doskonały sok. Otuś znowu zachorował na zapalenie płuc ale jak zwykle szczęśliwie wyszedł z tego. Zmorą to była choroba Julka. Nusia jak to się mówi „na głowie stawała” aby go ratować, ale nieubłagana 
*** 94 
gruźlica pożerala Go. Był to bardzo przystojny gość, był nauczycielem, ale jeszcze przed wojną Ojciec ściągnął Go do mleczarni (to była ich własna). Jak wojna wybuchnęła Nusia z Julkiem objęli placówkę w Zmigrodzie a rodzice Julka zostali v Bożęcinie. Kazik U. była w Zmigrodzie do Pierwszej Komunii, a był rówieśnikiem Lili. Sielanka ta trwała niedługo - od wschodu zbliżał się front. Niemcy dostawali ataków furii. Armia Krajowa (A-K) miała pełne ręce roboty. Prawie cała inteligencja żmigrodzka należała do AK. W dzień pracowali, w nocy szli na akcje a tu już Niemcy kazali kopać okopy. Ja ze względu na małe dzieci byłam z tego zwolniona. Tulu jako pracownik mleczarni też. Jakiś zdrajca wydał Akowców. Gestapowcy zrobili na nich 
*** 95
obławę. Front był już blisko — do Zmigrodu jechał „teatr”, „Artystki” mieszkały po prywatnych domach. Jedna z nich mieszkała u Brożynów który należał do AK. Na wszelki wypadek wykroił pod podłogę trochę ziemi aby się schować w razie rewizji. Noc była parna, my spaliśmy przy otwartym oknie. Nagle słyszę: „Das Fenster zumachen, aber schnell.” Zamknęłam okno a gestapo już wali w drzwi sieni. Otworzył im Przewłocki a Niemcy prosto do nas. Zaświecili latarkami, zobaczyli Tula w łóżku i mówią „Gut, gut der Mann ist zu Hause" i wyciągnęli spis skazanych. Pytają o nazwisko Tula, które jednak nie figurowało w ich wypisie. Zrobili jednak rewizję i kazali się Tulowi ubrać i zabrali go do Brożynów. Brożyna posłyszawszy rumor u nas i w sieni błyskawicznie wskoczył do dołka 
*** 96
który znajdował się v rogu kuchni. W tym miejscu stał stół nakryty obrusem. Niemcy wybili po twarzy „artystkę” za to że nie dopilnowała Brożyny, po prostu szaleli. Kazali Tulowi i Przewłockiemu przerzucić w piwnicy kawałek węgla. Kłuli bagnetami każdy snopek słomy na strychu. Brożyna znikł a dom już od zmroku był pod obserwacją. Zabrali Tula i Przewłockiego i kazali się prowadzić pod wskazane adresy. Tula wiedział o kogo chodzi ale szczęśliwie wykręcił się, że jest obcym, że nikogo nie zna i zaprowadził do takiego domu który nie był na liście. Zbili Tula i kazali iść do domu, Tula przyszedł zlany potem bo do ostatniej chwili był pewny że go zabiją. Moja reakcja to był nieustanny wrzask. Niemcy doskakiwali do mnie i uciszali mię 
*** 97
jak czarownicę a pewnie tak wyglądałam bo byłam w czarnej kombinacji i miałam rozczochrane włosy. Na drugi dzień mówili mi że tym krzykiem zaalarmowałam sąsiednie domy i podejrzani pouciekali. Jak zabrali Tula to już pewna byłam, że Go nigdy nie zobaczę. Niemcy zabrali Brożynową, i powiedzieli, że jeżeli się jej mąż nie zgłosi do rana to Ją zabiją. Tula i Przewłockiego nie było – zostałam sama z dziećmi i małą Halinką Brożynówną. Niemcy kazali zostawić światło i co chwilę wpadali do domu razem z „artystką”. Mała Halinka miała kołyskę przytwierdzoną do podłogi – musiałam siedzieć przy Niej i kołysać ją. Po pewnym czasie usłyszałam z dołka 
*** 98
w kuchni głos Brożyny który mię prosił o podanie ubrania, bo był tylko o samej koszuli. Ubranie Brożyny leżało w kuchni, ale ja mu podała drugie ze szafy. Przyszedł nad ranem Tulu — ogromna ulga. Powiedziałem mu o Brożynie. Rano wpadła lamentująca rodzina i zabrała Halinkę ale o Brożynie nic im nie mówiłam. Dopiero jak warta spod domu odeszła podałam mu pod stół śniadanie i trochę papierosów i Brożyna przez ogrody uciekł do lasu. Brożynową i kilka innych zakładniczek oddano na front do kuchni — po pewnym czasie zaczęły molestować żołnierzy no i wróciły wszystkie do domu. Potem był zamach na Hitlera. 
*** 99
Przez Zmigród maszerowało wojsko niemieckie — ja stałam w progu a żołnierze machali do mnie rękami i wołali, „Matka! das Krüg ist cu ende.” Niestety dla nas to dopiero zaczął się „Krüg”. W czasie tej obławy zabrali kilka osób ze Zmigrodu i rozstrzelali. Front się zbliżał — jak już domy zaczęły się trząść od wybuchów wtedy my zrobiłyśmy największe głupstwo z Nusią. Zabrałyśmy najcenniejsze rzeczy, chorego Julka i dzieci i pojechałyśmy do Kątów (bliżej Przełęczy Dukielskiej) nad samą Wisłokę w nadziei że front nas ominie a tu było wręcz odwrotnie.

    Kąty

Przyjechaliśmy pewnego pięknego wrześniowego 
*** 100
dnia do Kątów. Słońce, owoce na drzewach. „Obóz” załozyliśmy u znajomego gospodarza - Wokurki, w nowym domu pod górą. Ciocia Nusia nas odwiozła i zawróciła do Zmigrodu ratować i zabezpieczać mienie. Tymczasem front momentalnie zbliżył się i objął Kąty w swój zasięg. Część mieszkańców wraz z bydłem schroniła się  w lasach, część po sklepionych piwnicach. My rozłożyliśmy kilimy na podłodze i „plackiem“ na nim połoźyliśmy się: Chory Julek, jego córka Sześcioletnia Bogna, Tulu, Ja, Lila, Otuś i Ania. Gospodarze nasi uciekli do lasu.
Doma drży od wybuchu kul, tynk leci ze ścian i obsypuje nas pyłem, w izbie biało od niego. „Ni stąd, ni z owąd” wchodzi do domu pierwszy zołniez radziecki, otwiera okno i ustawia w nim karabin maszynowy i strzela. Błagam go by sobie poszedł z tego domu bo tu są dzieci i ciężko chory człowiek. Nie pomogło. 
*** 101
Poradził nam aby dom opuścić, ale jak Julek chodził o kulach, małe dzieci a na polu świszczą gęsto kule. Dokąd iść ?! Do lasu za daleko, do jakiejś piwnicy nie wiemy jak daleko. (Piwnice były oddzielne, prawie całkowicie wkopane w ziemię, tylko dachy okrągłe sterczały nad ziemią). Z bólem serca zostawiamy Julka (na Jego usilne prośby), dzieci ubrały na siebie płaszczyki, myśmy zebrali tylko walizkę z dokumentami i dosłownie pomiędzy kulami skradamy się, biegniemy chcąc dotrzeć do jakiejś piwnicy, Natknęliśmy się chyba [we] duże i nikt nas nie przyjął. Pod daszkiem jednej piwnicy stał chłop, wspaniałomyślnie poradził nam abyśmy się przed wykrotem drzew nad Wisłoką. Rzeczywiście nad Wisłoką rosną wysokie drzewa, 
*** 102
zbiegamy ze stromego brzegu i wtulamy się w zagłębienie pod korzeniami. Nad nami Bolszewicy po przeciwnej stronie Wisłoki Niemcy. Walka! Kule tuż u naszych stóp pluszczą, upadając do wody. W pewnym momencie spoza zrębu domu po drugiej stronie Wisłoki wyłania się postać Niemca z karabinem gotowym do strzału. Zdrętwiałam bo celował w naszą stronę. Może się jednak połapał że to cywile z dziećmi – zostaliśmy przy życiu. Pod tym wykrotem siedzieliśmy prawie do zmroku. W między czasie Tulu dwa razy „odwiedził” Julka. Chociaż dom został bez szyb Julek jednak ocalał. Pod wieczór dostaliśmy się do piwnicy znajomych. Była ona maleńka, wzdłuż jednej ściany stały kufry z odzieżą, pościelą gospodarzy. Wolną połowę wyścieliliśmy kilimami. Dwie trzecie piwniczki to jedno łoże we którym spało pokotem czasem 13–14 
*** 103
osób. Po za małymi dziećmi nikt nie mógł wyprostować nóg. Biedny, wysoki, chory Julek! Piwniczka szczególnie nocą trzęsła się w posadach, tuż pod dzwiami przejeżdżały ciężkie tanki. Gdyby tak granat trafił w dach zostalibyśmy wszyscy pogrzebani. Rano było ciszej. Wtedy wychodziliśmy z piwniczki. Obie z Nusią czesałyśmy i myłyśmy dzieci. Gotowały w chacie, ukradkiem na spieszki dłubałyśmy kartofle a nawet męły na żarnach zboże. Tłuszcz v postaci przetopionego masła miałyśmy. Przed samą ofensywą kupiłam małego prosiaczka, naturalnie został w Zmigrodzie, ale nasz znajomy Jan Nowak (obecnie jest sędzią), zabił go i przwiózł nam połówkę do Kątów. Gotowałyśmy „ein Topf” i tylko Julek jadł osobno, reszta z jednego garnka. Kąty z powrotem przeszły 
*** 104
do rąk niemieckich. Po wiosce walało się pełno trupów żołnierzy. Tulu musiał je grzebać. W sąsiednim domu znajdowała się tak zwana „Szreibsztuba”. Przyłapanych cywilów pędzili Niemcy do budowy mostu który bombardowały samoloty radzieckie. Tulu był kilka razy tam zapędzany. Niemcy łapali po całych Kątach kury, które kazali mnie i Nusi skubać. Jednego razu zaczęłam psioczyć, nazywać Niemców Szwabami i t.p. Jeden z nich który drzemał oparty o stół w kuchni, rozumiał po polsku, poderwał się do mnie z rewolwerem - ja w nogi do piwnicy — Niemiec za mną, dopiero Tulu zagrodził mu drogę i zaczął mię usprawiedliwiać — pomogło, bo Niemiec machnął ręką i odszedł. Wśród kręcących się Niemców, byli też kulturalni a nawet z sercem. Czy nie 
*** 105
przesadziłam z tym sercem? Ale fakt faktem - Jeden z tych Niemców prawie codziennie brał Anię na ręce, zanosił do magazynu-auta i nakładał jej albo cukru, albo jakichś konserw. Front się przedłużał, dla nas to były wieki. Postanowiliśmy wydostać się z Kątów. Ale jak? Do punktu z którego możnaby autem wojskowym opuścić front daleko, szczególnie dla chorego i kulejącego Julka, no a tu do tego małe dzieci i trochę manatek, Nusia dowiedziawła się że Niemiec, od którego zależy nasz los obchodzi immieniny czy urodziny. Nazbierała po sąsiednich ogródkach trochę jesiennych kwiatów i poszła składać życzenie. Przyszła z obietnicą, że nas wywiozą z Kątów, tylko my na własną rękę musimy się do punktu dostać. Na piechotę nie można bo Julka kulawy, małe dzieci, manatki. 
*** 106
Jakiś środek lokomocji zależał od dowódcy „szreibsztube” . To ja miałam się o tą furmankę wystarać. Poszłam do Niemca a ten zabiera się do amorów - na szczęście przyszedł się zameldować żołnierz frontowy i to mię uratowało. Furmankę dostaliśmy. Wyładowaliśmy ją naszym dobytkiem, usadowiliśmy na niej chorego Julka i małą Anusię, Lila, Oluś i Bogna uczepili się tyłu furmanki i na stojąco jechali. Nie ujechaliśmy daleko gdy Sowieci churaganowym ogniem zaczęli ostrzeliwać drogę. To było piekło. Porwaliśmy Anię pomogli błyskawicznie zejść Julkowi i schroniliśmy się w najbliższej piwnicy. Tymczasem nasz furman popędził konie z naszym dobytkiem do miejsca odjazdu aut. Znowu okropny problem jak dostać się tam z chorym Julkiem i małymi dziećmi. Niedaleko był doroźny punkt opatrunkowy. Poszłyśmy tam z Nusią. Główny lekarz wściekły, żył zasadniczo czarną kawą papierosami bo bez przerwy przeprowadzał amputacje 
*** 107
rannym Niemcom. Jakoś uprosiłyśmy kogoś z personelu pomocniczego i dali nam sanitarkę którą przyjechał Julek. Dzieci i my poszliśmy piechotą. Nasze rzeczy były zwalone w pustej stodole znowu atak. Lila i Otuś byli wtedy v stodole a dachówki z niej sypały się na boisko. Naturalnie i z tego wyszliśmy cało, Ale żeby już nas całkiem pogrążyć puścił się ulewny deszcz, błoto po kostki i my po tym błocie znosimy manatki do czekającego na nas auta ciężarowego. Dzieci jak się wgramoliły pod budę auta to koło każdego z nich dosłownie utworzyła się kałuża. Zadne z dzieci ani my nawet nie kichnęliśmy. Wreszcie wyjechaliśmy poza linię frontu - aż się człowiek głupio poczuł w tej ciszy. Dowieźli nas już późną nocą do jakiejś miejscowości i znaleźliśmy się w pustej izbie ze słomą i sianem na podłodze. Niemcy którzy siedzieli w dalszej izbach dali nam gorącej czarnej kawy i położyliśmy się spać pokotem. Rano wyruszyliśmy 
*** 108
w dalszą drogę. Szofer był trochę pod gazem i chciał nas dowieść pod sam dom w Turzy K/Gorlic. W domu tym mieszkał brat Julka nauczyciel v Turzy. Już przed samym celem byłaby się ta jazda tragicznie skończyła. Droga była śliska, gliniasta, prowadziła pod górę z lewej i prawej strony stromy spadek tak zwane „paryje”. Auto było tuż nad przepaścią gdy Ania narobiła strasznego wrzasku i niefortunny kierowca zatrzymał motor. Wysiedliśmy ostrożnie aby auto się nie wywróciło i trochę na piechotę, trochę na przywiezionej przez Kazika Kędziora furmance dostaliśmy się na miejsce przeznaczenia. Nusia z Julkiem i Bogną zamieszkała maleńlkim pokoiku u Kazika a my niedaleko u jednej wdowy. 

    Pobyt w Turzy.
  
Ciocia Nusia jak mogła starała się o żywność i pielęgnowała chorego męża. 
*** 109
My byliśmy zdrowi, ale każdy dzień był bardzo trudno przeżyć. Wymieniałam na żywność resztki łachów, chodziłam do kopania ziemniaków, Tulu chodził po opał do lasu. Kopanie było dla mnie ciężką pracą. Chłopi zbierali się i nawzajem prowadzili wykopki. Byli wobec mnie syci i silni a ja chciałam wyjść z honorem i jak mogłam dotrzymywałam im kroku. Za codzienną pracę dostawałam dwukrotny posiłek i koszyk ziemniaków. Baby widziały, że jest mi ciężko i potem zostawiały mię w kuchni w której gotowałam sutą kolację przeciętnie na 15-20 osób. Nasza gospodyni wraz z synami była zawszona nas też wszy nie mijały. Wieś była stosunkowo bogata i mimo kontygentów ludzie nie głodowali. Lila zaczęła w Turzy chodzić do szkoły. Jak ją nauczyciel zapytał dzieci co kto jadł na śniadanie - Lila powiedziała że „dziamę” 
*** 110
bo tak tam nazywała się mieszanka. Dzieci wszystkie śmiały się z Lili. Myśmy nie mieli z nikąd pomocy. Czułam, że nie wytrzymam długo w Turzy. Pewnego dnia pojechałam do Sącza na rekonesans. Jechałam ciężarowym pociągiem w budce z kolejarzem i znowu amory, z których z trudem się wykręciłam. Chyba gdzieś po 10-12 latach przyjechałam wtedy do Sącza. Płakałam i śmiałam się na przemiany idąc ulicami. Poszłam na naszą „ulicę”. „Nasz" dom stał. Weszłam do obcych ludzi do „naszego” mieszkania. To było coś takiego jak „Fata-Morgana” na pustyni. Nieuchwytny miraż. Potem poszłam na Zawadę K/N.Sącza, w której do tej pory mieszkają krewni mojego Ojca: Zarębowie i Kumorowie powiedzieli nam, że nas przyjmą. Nie pamiętam jak się dostałam z N.Sącza do Gorlic skąd piechotą doszłam do Turzy (około 10 km). Po przyjściu do Turzy poszłam do sołtysa prosić o furmankę. 
*** 111
Nie dał. Tłumaczyą, że jak nie wyjedziemy to będą nas musieli utrzymywać bo my już nic nie mamy a z głodu i chłodu chyba nie pomrzemy. Nie dał a przecież większość chłopów, a Turza to wielka wieś, posiadała konie. Sołtys wspaniałomyślnie poradził nam, abyśmy się zabrali z Niemcami, którzy tu przyjadą po siano. Nie mieliśmy innego wyjścia i w oznaczonym czasie podjechaliśmy furmanką naszej gospodyni (ciągnęły furmankę krowy) pod dom sołtysa. Byliśmy tam około 11 a wyjechaliśmy już po ciemku. U sołtysa pachniała smażona jajecznica, był na stole chleb, mleko a my wyjechaliśmy o suchym chlebie. Niemcy wyładowali 2 furmanki sianem „pod sufit”. Na spód jednej włożyli nasze manatki (kilim, odrobinę pościeli, fotografie dokumenty i resztki ubrań). Na [drugą] myśmy ledwie 
*** 112
się „wystyrmali” i kolebiąc się ruszyli v drogę. Niemcy chyba z nakazu śpiewali prawie całą drogę hymn polski, naturalnie kalecząc go bardzo - przegrywali i dlatego stawali się „patriotami polskimi”. Przyjechaliśmy gdzieś około północy do Gorlic. Niemcy wyładowali siano gdzie indziej i tam też pozostał nasz „majątek”. My pozostaliśmy z Niemcami na kwaterze. Poczęstowali nas gorącą kawą i chlebem. Rano zaczęliśmy się rozglądać za środkiem lokomocji - do Sącza. Kolej opadała gdyż nie dostaliśmy przepustki. Staliśmy długo na drodze nim jeden Niemiec zgodził się pojechać po dzieci i nasze rzeczy i odwieźć do N.Sącza. Mieliśmy szczątki wódki i słoniny i obiecaliśmy to szoferowi. Przyjechaliśmy do Sącza - wysiedli na rynku — Niemiec popatrzył 
*** 113
na nas i nie wziął zapłaty. Ja poszłam do p.Doroszukowej na ulicę Różaną nr 3. Niestety nie było jej w domu, dzieci zamknięte wyglądały przez okno na balkon. W oczekiwaniu na  p. Doroszukową zeszliśmy do szewca który na parterze miał warstat. Zmęczona do ostatnich granic powiedziałam mu kilka słów prawdy gorzkiej o niektórych Polakach. Obraził się ten wielki patriota i nawet wodą nas nie poczęstował. Nadeszła p. Doroszukowa, nakarmiła nas „czem chata bogata” a u niej była nędza. Przespaliśmy jedną noc i ja rano poszłam na Zawadę, Skąd przyjechałam furmanką i zabrałam rodzinę do krewnych.

    Zawada.

Zamieszkaliśmy najpierw u Kumorów. 
*** 114
Było to bezdzietne małżeństwo. Mieli na wychowaniu Mietka Fręczka, którego matka - siostra Kumorowej umarła gdy Mietek był jeszcze małym chłopcem. Kumorowa to Zarębianka z domu - córka siostry mojego ojca. Kumor to stary, zarozumiały człowiek. Odnosił się do nas jak do intruzów - którzy mu spokoju zakłócali. Mieli trzy pokoje, nam odstąpili najmniejszy zaraz obok kuchni pokoik, bez pieca. Jedliśmy początkowo wspólnie, wikt był bardzo prosty, ale to głupstwo, nam wszystko smakowało. Gorzej było, że Kumor chciał się nas pozbyć. Po przeciwnej stronie drogi mieszkali Józef i Maria Zarębowie. Józef to też syn siostry mojego Ojca. Mieli oni aż 9 dzieci. Byli stosunkowo zamożni bo mieli 25 morgow ziemi i kawał lasu, ale byli przez 
*** 115
wojnę strasznie wyniszczeni. Byli jednak o wiele serdeczniejsi i od Kumora który do tego był wójtem i mógł nam naprawdę pomóc. Zarębowie wybielili nam izbę, pożyczyli dwie łóżka, stół na krzyżakach, ławę i dwa składane krzesła i znów mieliśmy swój własny „dom”. Starałam się o żywność ile możności na własną rękę - Kumor patrzył na nas z góry. Nie dowierzał że Tulu był prof. w Liceum Krzemienickim, ja nauczycielką. Jednego razu upiekłam ciastek na sacharynie, zrobiłam herbatę i poprosiłam Kumora. Przy okazji pokazałam mu nasze dyplomy, najmłodsza pięcioletnia Ania zaprodukowała mu czytanie gazety no i trochę zaimponowaliśmy 
*** 116
p. wójtowi. Postarał się o większy przydział mąki dla nas, o drewniaki dla Tula. Kumorowa dawała nam 1 l. wspaniałego mleka (na 5 osób). Po ziemniaki do piwnic chodziłam jak do swoich. Święta B. Narodzenia były wspaniałe bo było podostatkiem chleba, nawet była bułka, trochę mięsa w postaci zarobionej przeze mnie kury. Choinka ubrana kostkami cukru w bibułkach. Byłam na imieninach u jeszcze jednej Zarębianki Ludmiły to też było bezdzietne małżeństwo też „zdebowate” ale najadłam się u niej do syta kiełbasy, ciasta i upiłam samogonem. Aby się odwdzięczyć Zarębom najpoczciwszym z tych wszystkich krewnych nauczyłam pisać i czytać dwoje ich dzieci Hankę i Józka (obecnie Hanka skończyła zawodową krawiecką wyszła za mąż ma piękny dom i 3 dzieci. 
*** 117
Józek przygotowuje się do egzaminu magisterskiego na zaocznych studiach). Przy okazji uczenia Zarębów chodziło na lekcje jeszcze dwoje dzieci sąsiadów no i Ania się też uczyła. Wszystko to trwało nie całe 3 miesiące, bo w styczniu 1945 r. (dokładnie 20 stycznia). Właśnie na kilka dni przedtem przybył na Zawadę jakiś oddział niemiecki, który wyniósł do Kumorów całego, zabitego prosiaka. Nie zdążyli go zjeść, musieli uciekać. Kumorowa zawołała mię abym go „sprawiła”. Pierwszy raz w życiu zajęłam się taką robotą. Wzięłam brzytwę Tula i ogoliłam nią prosiaka a potem mi już pomogli go rozpłatać. Dostałam od Kumorów całą połowę. Ćwiartkę dałam Zarębom a dla nas została ćwiartka. Była wspaniała wyżerka. Nadeszła noc, znowu kule Przez podwórze świstały jak 
*** 118
